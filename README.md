Projekt Leży mi to, powstał w wyniku doświadczeń naszych oraz naszych znajomych, związanych z
                    planowaniem wyjazdów na wakacje.
                    Dłuższe wycieczki, zwłaszcza kiedy środkiem transportu jest samochód i zamierzamy spać pod gołym
                    niebem, wymagają zabrania ze sobą mnóstwa rzeczy: lodówki turystycznej, namiotu, przenośnej kabiny
                    prysznicowej czy małej kuchenki gazowej. Dla jak najlepszego przygotowania, na krótko przed wyjazdem
                    kupujemy wszystkie te przedmioty, następnie zabieramy je ze sobą w podróż, wracamy i...
                    No właśnie, co się teraz dzieje z Twoim namiotem, kupionym specjalnie na wyjazd na Bałkany 3 lata
                    temu?
                    Leży mi to gdzieś w garażu - odpowiadasz? Skąd my to znamy ;)

                    Wyobraź sobie, że dzięki tej stronie, Twój namiot nie będzie już smutny, niepotrzebny i zakurzony
                    czekał w garażu na kolejne wakacje. Wybierze się w niejedną podróż z ludźmi, którzy będą go
                    potrzebować.
                    Co więcej, będzie „zarabiał” dla Ciebie i dołoży swoje „3 grosze” do skarbonki z napisem: na
                    wakacje.

                    Wypożyczając innym swój bardzo rzadko używany przedmiot, sprawisz także, że świat zużyje mniej
                    plastiku bo nie wyprodukuje kolejnych 30 namiotów, które każdy raz w roku zabierze w podróż na 2
                    tygodnie.
